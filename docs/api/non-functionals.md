# Niet functionele eisen

## OPMERKING!

De niet-functionele eisen hieronder zijn op basis van het ontwerp vastgesteld, maar moeten zich nog in de praktijk bewijzen. Tijdens het gebruik van het koppelvlak zal bijgehouden worden hoe de oplossing werkt en of aanscherping van de niet-functionele eisen nodig is. Deze kunnen dan in een aparte afspraak vastgelegd worden, tot de koppelvlakspecificatie als geheel bijgewerkt wordt. Als er inderdaad aparte afspraken over de niet-functionele eisen vastgelegd zijn, gaan die voor de eisen die in deze koppelvlakspecificatie staan.  

## Beschikbaarheid

De toepassing is niet kritisch: er is geen hoge beschikbaarheid vereist.  
De services moeten beschikbaar zijn op de momenten dat CBS de gegevens verzameld. Hierover moeten nog afspraken gemaakt worden.

## Performance

De berichtenuitwisseling is synchroon. De API moet daarom binnen de "time-out" tijd reageren op een request. Er is nog te weinig ervaring met het koppelvlak om een goed onderbouwde maximale response-tijd en daaraan gekoppeld een maximaal aantal records.
Vooralsnog wordt uitgegaan van de volgende maximale aantallen records:  

| Items | Maximaal aantal per pagina |
|-------|----------------------------|
| Schuldhulptrajecten | **25.000** |
| Vroegsignalen | **50.000** |  

Als het maximaal aantal records overschreven dreigt te worden, moeten de gegevens over verschillende berichten verdeeld worden. In het response-bericht worden dan de velden in het object **paginering** gevuld worden.  
Dit gebeurt volgens de volgende definities:

| Veld | Betekenis | Waarde | Default |
|------|-----------|--------|---------|
| **pageSize** | Het aantal trajecten/vroegsignalen per pagina | integer (min: 1, max: 25.000 of 50.000) | totaal aantal trajecten/vroegsignalen |
| **currentPage** | De huidige pagina | integer (min: 1) | 1 |
| **totalPages** | Het totaal aantal beschikbare pagina's | integer (min: 1) | 1 |
| **totalRecords** | Het totaal aantal te versturen trajecten/vroegsignalen | integer (min: 0) | totaal aantal trajecten/vroegsignalen |

Alle velden zijn technisch optioneel in verband met terugwaartse compabiliteit, maar als er gebruik gemaakt wordt van paginering, **moeten** alle paginering-velden gevuld zijn.  
In het request-bericht van CBS worden dan ook de volgende paginering velden meegestuurd:

| Veld | Betekenis | Waarde | Opmerking |
|------|-----------|--------|---------|
| **page** | De opgevraagde pagina | integer (min: 1) | Als een niet bestaande pagina opgevraagd wordt, wordt een response-bericht teruggestuurd zonder gegevens, maar wel met paginering-gegevens. Als er geen page in het request-bericht zit, maar er wel gepagineerd moet worden, wordt de eerste pagina in het response-bericht gestuurd. |
| **pageSize** | Het aantal trajecten/vroegsignalen dat in het response-bericht opgenomen mag worden | integer | Als PageSize in het request-bericht zit en er meer trajecten/vroegsignalen verstuurd moeten worden, **moet** er gebruik gemaakt worden van paginering |


Om belasting van de productiesystemen te beperken mag een cache gebruikt worden, onder de volgende voorwaarden:

- De cache wordt minimaal dagelijks ververst.

- De integriteit van de gegevens in de cache kan gegarandeerd worden. De gegevensleverancier bepaalt zelf hoe deze garantie gegeven kan worden (bijvoorbeeld met controles, checksums, logging of andere maatregelen).


## Logging en Monitoring

Verantwoordelijkheid voor monitoring ligt bij partij die verantwoording hierover moet afleggen.

FSC vereist dat er transactielogging bijgehouden wordt. Hiervoor wordt de logging module van OpenFSC gebruikt. Deze vorm van logging bevat geen persoonsgegevens en vereist daarom geen specifieke privacy maatregelen.

Bij de logging van de vragende en leverende systemen, moet er rekening gehouden worden met de AVG als persoonsgegevens (zoals het BSN) gelogd worden. De [DPIA](https://www.divosa.nl/sites/default/files/2025-11/DPIA%20DDAS%20versie%203.0%20%28november%202025%29.pdf) heeft uitgewezen dat de uitgewisselde BSN's niet individueel gelogd hoeven te worden om te voldoen aan het inzagerecht (een algemene vermelding dat schuldhulpverleningsgegevens aan CBS beschikbaar gesteld worden, is voldoende). Dit wordt daarom afgeraden - logging met individuele BSN's vormen immers een nieuwe verwerking met daaraan gekoppelde risico's.
